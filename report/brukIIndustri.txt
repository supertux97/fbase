Funksjonell programmering har sterke røtter innen akademia og forskning på programmering, men har vært lite brukt utenfor de kretsene, sammenliknet med imperativ programmering. Likevel har man sett stadig større interesse for den funksjonelle stilen de siste årene og det finnes flere eksempler på praktisk bruk i større bedrifter. Facebook benytter f.eks. Haskell til å håndtere spam\cite{facebook_haskell} og Erlang blir brukt av Whatsapp \cite{whatsapp_erlang}. Begge språkene regnes som funksjonelle, spesielt Haskell. Scala, et språk som kombinerer objektorientering med prinsipper hentet fra funksjonell programmering er et av de store språkene brukt hos SoundCloud. \cite{soundcloud_scala}
